# Un ricordo di Pangea

- 241229

Tanto tempo fa, in una galassia lontana lontana....


_Pangea è un'iniziativa nata nel luglio 1996 volta a costruire e gestire la prima vera Rete Civica di Varese, una vera e propria piazza virtuale in cui si ritrovano persone, associazioni ed enti che vivono ed operano in Varese e nella sua provincia. Il fine è quello di semplificare e favorire le relazioni umane e di collaborazione tramite l'uso intelligente ed innovativo della tecnologia informatica. L'obiettivo è infatti di migliorare la qualità della vita sociale e di accrescere il senso di appartenenza alla comunità locale._

_Pangea non vuole essere una vetrina colorata come oggi è Internet, in cui l'utente 'naviga' tra le pagine informative create da altri: Pangea è costruita principalmente dalle informazioni, conoscenze ed esperienze che ogni persona sceglie di condividere con gli altri. Ciascun utente è contemporaneamente oggetto e soggetto attivo nella comunicazione, che in Pangea è bidirezionale ed aperta al contributo di tutti._

_Pangea offre a tutti la possibilità di collegarsi e partecipare: l'accesso è libero e gratuito, le formalità di registrazione sono minime ed il programma utilizzato permette l'uso anche a chi non conosce il computer. Inoltre, un particolare accorgimento tecnico presente nel programma usato (off-line reader) permette di ridurre a soli pochi minuti la durata delle connessioni via telefono, con un costo nettamente inferiore a quello necessario per collegarsi ad Internet._




## I pregressi

Per comprendere a trent’anni di distanza, che cosa sia stata Pangea, bisogna innanzitutto tenere in considerazione quegli elementi che oggi sono più diversi. Il primo tra questi che mi viene in mente è il fatto che noi siamo oggi abituati ad avere una comunicazione digitale sempre accesa, molto poco costosa, ed utilizzata da tutti.

### Due passi nella preistoria


Lo scenario in Italia ancora a metà degli anni 90 era profondamente diverso. Innanzitutto, la rete era ancora gestita dalla SIP (monopolista fino al 1996) e la logica con cui funzionava la rete telefonica era ancora quella del monopolio: l’impressione che un utente ne ricavava era che l’operatore telefonico ti stesse facendo un piacere ad installarti un apparato, con i suoi tempi ed i suoi canoni, e a rivenderti il suo uso con le tariffe che lui aveva deciso. La rete telefonica era ancora quasi tutta analogica; la selezione DTMF era una novità ed è diventata disponibile dove abitavo all’inizio degli anni 90.

Dal punto di vista della telematica, vi erano alcune importanti limitazioni:

- in teoria, potevano essere collegati alla rete solo apparati omologati. Questi apparati si dovevano ottenere dal monopolista, per cui in generale il modem che avevi comprato dall’estero non lo era e probabilmente neppure quello che avevi comperato nel negozio di computer. Di conseguenza tutto quasi tutta la telematica amatoriale era più o meno fuori legge. Naturalmente non vi era modo per la SIP di sapere cosa fosse attaccato alla presa telefonica, anche perché quello di cui mancava il tuo modem non erano generalmente i parametri elettrici, ma il bollino della procedura di omologazione. In ogni caso rimaneva il problema del rischio di trovarsi una multa o un sequestro, soprattutto per chi gestiva le BBS.
- I prezzi delle telecomunicazioni erano molto elevati. Se un tempo le comunicazioni locali erano a tariffa fissa (ovvero costavano circa 200 lire indipendentemente dalla loro durata), dagli anni 90 Anche le chiamate locali hanno iniziato ad essere tariffate secondo la loro durata.quando dico locali intendo propriamente locali, già telefonare in un comune attiguo poteva diventare un’esperienza costosa, e se si facevano telefonate interurbane il costo saliva vertiginosamente - ricordo le schede telefoniche da 10.000 lire mangiate velocemente alla cabina dal mio amico che aveva la fidanzatina a legnano e la chiamava da Varese. I costi delle telefonate internazionali erano proibitivi, nell’ordine di qualche migliaio di lire al minuto.
- La linea telefonica domestica era tipicamente unica; mentre tu eri connesso con la BBS, nessuno poteva telefonare a tua mamma o a tua sorella. Per cui le lunghe sessioni sulla BBS erano o notturne oppure soggette a musi in famiglia. 
- Non c’era Internet, o meglio, i primi provider per un uso domestico ma anche business iniziavano a nascere all’inizio degli anni 90. In generale, una casella e-mail con cui comunicare con tutto il mondo era ben aldilà da venire per la quasi totalità della popolazione. in Italia esisteva una rete commutazione di pacchetto ITAPAC che era stata creata dalla Sip negli anni 80, ma costi e condizioni di accesso la rendevano improponibile per un’utenza di massa.

All’interno di questo scenario fosco, vi erano tuttavia alcune note positive:

- L’informatica stava diventando di massa con il pc assemblati che iniziavano a fare bella mostra di sé in quasi tutti gli uffici e molte camerette. Non parliamo di computer per smanettoni come l’Amiga nella mia cameretta o degli OS/2 di molte BBS, ma di macchine con Windows e tipicamente Word ed Excel per scrivere lettere e tenere piccole contabilità.
- Iniziavano ad essere disponibili i primi modem veloci a basso costo. Non si trattava più degli US robotics Courier HST con costi e dimensioni molto elevate, ma di scatolette taiwanesi di qualità variabile e velocità di 14.4 o 19.2, che erano un bel passo avanti dagli antiquati 1200 o 2400 senza compressione e senza correzione dell’errore della generazione precedente.
- Sui giornali si iniziava a parlare di questa misteriosa “Internet” che nelle lontane Americhe, ma per i più sgamati anche a Malgesso, iniziava a muovere i primi passi per un mercato di massa.




### Lo scenario

#### Le BBS

Nei primi anni 90, intorno a Varese, esisteva già una nutrita rete di sperimentatori della telematica che utilizzavano una serie di BBS per scambiare file e commenti. Queste utilizzavano tipicamente la tecnologia FidoNet per rimanere connesse tra di loro, sia come membri propriamente detti della rete FidoNet italiana, sia come membri di altre reti che comunque utilizzavano la stessa tecnologia per lo scambio di messaggi.

A Varese c’erano alcune BBS “storiche”, e molte altre che andavano e venivano nel tempo a seconda della disponibilità di tempo dei loro sysop e degli importi delle bollette telefoniche ricevute.

La prima BBS di Varese era sicuramente HALB BS, nodo FidoNet, fondata da Bruno già da parecchi anni e punto di riferimento per tutta la telematica locale. C’era poi Skorpion BBS, famosa allora per la collezione apparentemente sterminata di fotografie di signorine poco vestite, e nodo FidoNet. C’era poi sky link a Malgesso, punto di riferimento per gli utenti Amiga poi diventato uno dei primi nodi Internet in Italia, CMB a Cascigo, e parecchie altre che non ricordo in zona Gallarate.

Un paio di volte all’anno ci si trovava per la classica Fido pizza; che era l’occasione di vedersi dal vivo dopo tanti messaggi testuali. Ho l’impressione che quasi tutti i partecipanti alle fido pizze siano diventati professionisti in ambito IT e rappresentino il nucleo originale dei pionieri di Internet in Italia.


#### La Rete Civida di Milano 

In parallelo alle BBS, che erano piuttosto complicate da gestire e anche da utilizzare per persone che non fossero dei veri e propri nerd, iniziava in Italia ad esserci un altro filone di quella che si sarebbe chiamata informatica civica. Presso la facoltà di informatica dell’Università di Milano Era infatti nata RCM, ovvero la rete civica di Milano, su iniziativa della professoressa De Cindio. L’idea era quella di sviluppare degli spazi di comunicazione civica adatti a tutti, non solo agli studenti di ingegneria, e di vedere come questi strumenti avrebbero promosso la conoscenza tra le persone e forse una democrazia dal basso.

Dal punto di vista tecnico, R CM si appoggiava ad un software chiamato first class, che girava su dei server Macintosh e si offriva come un programma grafico funzionante sia in ambiente Windows che in ambiente Macintosh. Rete civica aveva un budget decisamente superiore a quella di qualunque BBS dell’epoca , probabilmente superiore a quella di tutte le BBS dell’epoca messe insieme, in quanto richiedeva un certo numero di costosi server Macintosh, moltissime linee telefoniche in quanto il programma funzionava solo connesso al telefono, più le non economiche licenze del software stesso. Firstclass era pensato per funzionare soprattutto utilizzando una rete locale, e solo successivamente utilizzando un modem.

#### ArcomerA

Su iniziativa di alcuni studenti che avevano fatto l’esperienza della rete civica di Milano, era nata l’idea di portare a Varese un’esperienza simile. Il progetto avrebbe dovuto chiamarsi ArcomerA, pensando alla porta di Varese che mette in comunicazione la basilica con i la piazza del garibaldino. 

L’iniziativa aveva prodotto molte idee di quello che avremmo potuto fare, ma poche idee realizzabili: il costo dell’operazione era decisamente sostenuto, i tentativi di trovare una linea di finanziamento presso gli enti locali si erano scontrati contro la totale incomprensione di questi ultimi. 

In più, il gruppo di organizzatori era formato in prevalenza da persone senza nessun background tecnico, per cui il passaggio dalle parole ai fatti non è poi mai avvenuto. 

Nel corso degli studi per realizzare questa iniziativa, però, mi ero imbattuto in un software pure commerciale ma molto meno costoso di first class e molto più efficiente, che si chiamava World group. Questo consentiva di avere una BBS con un client grafico facile da utilizzare quanto quello della rete civica di Milano, ma dotato di un off-line reader integrato ovvero di una modalità per cui uno si poteva collegare per qualche minuto alla BBS, scambiare la posta e di messaggi di suo interesse, e successivamente sconnettersi per leggerli e rispondere. 

In questo modo il costo telefonico era più basso per il chiamante, e soprattutto dal lato della BBS servivano molte meno linee telefoniche per gestire lo stesso numero di utenti. Per chi voleva comunque un’esperienza online, tutte le funzioni di chat in tempo reale e di navigazione su pagine proto-web erano presenti. In più, non veniva venduto da una società di Milano in cui lavorava Bruno, quello di Hal. Io ero personalmente convinto che questa fosse una buona opportunità, ma il gruppo legato alla rete civica di Milano non voleva pensare a una soluzione differente da quella milanese sotto pena di lesa maestà (a posteriori, una delle esperienze di maggiore successo delle tra le reti civiche è stata la rete civica di San Donato, fondata da uno studente di informatica , che si appoggiava appunto come noi a World group.)

#### Il CSG

Un’altra iniziativa, non direttamente correlata alle precedenti, ma unita da solidi rapporti personali di amicizia, era quella del CS G, ovvero il comitato per gli spazi giovanili, che era nato alcuni anni prima per chiedere la costituzione di uno spazio autogestito per i giovani di Varese, identificando una valida opportunità nella palazzina ??? che era stata di recente abbandonata e presa in gestione dal Comune. 

Come ci si può immaginare, la Varese politica di quegli anni aveva davvero poca simpatia per quello che poteva sembrare un “centro sociale“, e quello che noi immaginavamo come uno spazio in cui suonare e giocare di ruolo veniva immaginato dalla controparte politico-amministratova come una sorta di Giamaica bosina da cui organizzare spedizioni vandaliche di punk ubriachi verso gli eleganti negozi del centro città. Per farla breve, non se ne fece mai nulla. 

Il CSG aveva però un piccolo spazio presso la cooperativa CoopUF di via de Cristoforis, ed alla fine del 1995 aveva un po’ esaurito la propria spinta propulsiva. Quando però si è iniziato a parlare di quanto stava succedendo con le reti civiche, l’idea di avere uno spazio libero, sia pur virtuale, è piaciuta a molti dei membri.


## La nascita

Mi perdoni il lettore, ma devo ammettere che non ricordo esattamente come sia nata Pangea; tuttavia, nel 1996 gli astri si erano allineati ed il cielo ci era favorevole:

- Il gruppo del CSG aveva una sede ed un paio di milioni di lire in cassa, senza grandi prospettive; era interessato a finanziare questo spazio virtuale ed a offrire una sede
- Con 1 milione di lire circa avremo potuto ottenere la licenza di WorldGroup per cinque utenti contemporanei (la più piccola) e con l’altro milione pagare le spese telefoniche di una linea ISDN per un annetto
- Marco Ghost  e Marco CJK, che trafficavano in hardware, ci potevano procurare un piccolo server assemblato ed un paio di altri computer di seconda mano per allestire il sistema
- Sara fece un disegno della provincia di Varese che avrebbe dovuto salutare i nostri visitatori
- Luca di SkyLink ci offri la connessione ad Internet, uno spazio in cui creare il nostro sito web e soprattutto la possibilità di offrire agli utenti di Pangea una casella e-mail gratuita 
- Un sysop (il sottoscritto) che l’avrebbe gestito 
- Gab e CJK avrebbero pubblicizzato l’iniziativa nel mondo degli utenti non tecnici

A questo punto, il 15 luglio 1996 creammo l'Associazione Culturale Pangea, aprimmo un’utenza telefonica, cercammo di tenere le spese al minimo e partimmo.

Dai log del server, i primi utenti risultano registrati il **6 agosto del 1996**, quasi certamente nel corso della prima installazione del software. Quello che ricordo è che faceva caldo, nonchè una certa tensione dopo la nottata passata a leggere dall'inizio alla fine le ? pagine del manuale di WorldGroup. La prima chiamata alla BBS, per vedere se il modem funzionava, venne fatta da Iole.

I primi utenti registrati (6/8/96) sono Cjk, Ghost, Lenz e Gab; il 7 si sono aggiunti Luigi e Serena.


### La sede

Pangea si trovava al primo piano presso la CoopUF, di fianco alla sala da proiezioni ed allo studio di un fotografo. Non c’era molto: un paio di computer su un tavolo (il server di Pangea ed un assemblato Vobis con Windows 3.11), il blunzer per terra, la borchia ISDN sul muro dietro di noi. La sala era polverosa, piena di cenere di sigarette e decisamente non troppo pulita. In più, aa quella volta in cui si era bloccata la ventola della CPU del server e l’avevamo riparato con qualche goccia di olio chiesto al bar sottostante, nei momenti di massimo carico si diffondeva un odore di patatine fritte. 

La sala era in condivisione con altre associazioni che la utilizzavano occasionalmente; non abbiamo mai avuto problemi con gli altri utenti. Ogni tanto c’era qualche ubriaco sulle scale o Felix che voleva scroccare una sigaretta, ma considerato il costo sostanzialmente nullo non potevamo certamente lamentarci.

### Il gruppo

Gli utenti di Pangy si incontravano principalmente su Pangea stessa; tuttavia, per tradizione, il sabato pomeriggio era il momento dell’incontro tra tutti quelli che volevano passare a trovarci. Quando c’era qualche nuovo utente che voleva registrarsi o fare un piccolo corso che organizzavano Cristina e Michele, semplicemente passava da noi il sabato pomeriggio e qualcuno era sempre lì.

Al sabato pomeriggio, poi c’erano le chat di gruppo: le due linee telefoniche sulla borchia ISDN consentivano a due persone di collegarsi in contemporanea dall'esterno, ed in più il server e il client grafico a fianco consentivano ad altre due persone in sede di chattare tutti insieme. Chattare in quattro, in tempo reale, nel 1996 sembrava un’esperienza futuribile.

Per iscriversi a Pangea era sufficiente creare un account collegandosi la prima volta al sistema; tuttavia questo utente poteva fare relativamente poche cose - questo per evitare di essere invasi dai troll che, allora come oggi, non mancano mai. Per essere abilitati come utenti propriamente detti era necessario spedirci una copia della carta d’identità oppure passare in sede al sabato pomeriggio per verificare la propria identità. Pangea chiedeva una piccola donazione libera per far fronte alle spese di gestione e diventare membri dell’associazione culturale - circa un quinto degli utenti aveva aderito.

### L’associazione e il finanziamento

Non ricordo esattamente i ruoli nell’associazione; ricordo che CJK era il presidente e che io non avevo ruoli ufficiali. Se non ricordo male i ruoli erano stati estratti a sorte con un bussolotto al momento della fondazione.

C’erano poi dei ruoli non istituzionali ma noti a tutti, ed in particolare:

- Michele si occupava della grafica
- Cristina e Michele si occupavano del training e di aiutare i nuovi arrivati
- Luigi ci aiutava a stendere il bollettino ed i comunicati stampa
- …

Non ricordo nemmeno esattamente la situazione dei conti e se fossimo riusciti ad ottenere qualche finanziamento che superava le 50.000 lire da parte di qualche ente o affine. Quello che mi pare di ricordare è che abbiamo cercato di sopravvivere per il tempo più lungo possibile, con il minimo di risorse possibili.

### Gli Amici di Pangea

Michele? vedi https://web.archive.org/web/19991111112022/http://www.pangea.va.it/pangea/amici.htm






### Attività sociali


Il bollettino interno il pangeante

veniva mandato a tutti 

- https://web.archive.org/web/19991114130415/http://www.pangea.va.it/pangea/cose_pangeante.htm




Il sondaggio della settimana

Xxx

### Altre attività

La birra Fink

Serata Nanni Moretti

## I Pangeanti







![AltText](images/storia/utenti_per_classe.png?raw=true "...")


![AltText](images/storia/utenti_per_eta.png?raw=true "...")


![AltText](images/storia/utenti_per_mese.png?raw=true "...")


![AltText](images/storia/utenti_per_quarter.png?raw=true "...")


![AltText](images/storia/utenti_per_sesso.png?raw=true "...")


![AltText](images/storia/utenti_stock.png?raw=true "...")


### Enti ed associazioni

https://web.archive.org/web/19991113235307/http://www.pangea.va.it/pangea/ass_off.htm


### Cosa farei....

https://web.archive.org/web/19991118095626/http://www.pangea.va.it/pangea/sondaggio2.htm


## Come funzionava: per gli utenti

### Come connettersi

Per i più avanzati, o chi era già esperto di telematica, la connessione a Pangea avveniva come con una normale BBS. Si componeva il numero con il modem e grazie a un emulatore di terminale si poteva interagire con la BBS dall’altra parte. La BBS era pienamente funzionale in modalità a carattere: praticamente tutto il contenuto era fruibile anche in formato testuale. Se non ricordo male, c’era pure la possibilità di scambiare i pacchetti di posta in modalità off-line reader QWK.

La modalità più interessante però era quella che utilizzava il client grafico. Alla prima connessione, era possibile scaricare un client ad-hoc, di modo da potersi poi connettere direttamente in modalità grafica - non era necessario nemmeno registrarsi, bastava fare il login con l'utente `client`. Il client funzionava per Windows 3.1 e per Windows 95 prima edizione; non funzionava però per Windows 98.

Il download era comunque piuttosto impegnativo: il client era grosso circa un paio di megabyte, per cui la versione completa sarebbe stata su due dischetti. Per scaricare 2 MB a 14.4k ci si mette una mezz’ora di tempo. L’opzione più semplice per la maggior parte degli utenti era quella di partire direttamente da un dischetto di Pangea: questo era distribuito gratuitamente presso la Runner computer di Varese, oppure si poteva prendere passando in sede da noi. Questo dischetto conteneva un client funzionante e preconfigurato, di modo che era possibile senza nient’altro installato sul computer cliccare sull’icona di Pangea ed il sistema si sarebbe connesso automaticamente. 

Al primo utilizzo alcuni componenti che non erano sul dischetto sarebbero stati aggiornati, ma questo sarebbe avvenuto alla loro apertura - ad esempio, la prima volta che avresti aperto le chat sarebbero state molto lente, dopodiché il componente per le chat sarebbe stato disponibile in locale. La stessa cosa avveniva per la grafica, per cui mano a mano che utilizzavi il sistema, esso diventava più responsivo. Il client era comunque in grado di scaricare più connessioni contemporaneamente, per cui potevi ad esempio chattare mentre stava scaricando il modulo della posta - questo a differenza delle BBS in cui durante lo scarico non potevi fare altro.

### La prima connessione 

Nel corso della prima connessione, il sistema ti proponeva di utilizzare un utente esistente oppure, se non ne avevi uno, di crearne uno nuovo. La policy di Pangea era che questa fosse uno spazio pubblico, per cui tutti o quasi dovevano apparire con nome e cognome. Solo per rari casi era consentito avere un nickname. L’utente così creato era immediatamente operativo - si poteva girare nel sistema e guardarsi in giro, e di leggere le discussioni. Qualora fosse stato creato un utente con un nome non adeguato o sospetto, sarebbe stato sospeso in attesa di chiarimenti oppure cancellato. 

La guida (in tre parti) è ancora disponibile: https://web.archive.org/web/19991001201309/http://www.pangea.va.it/pangea/pc1.htm

### Diventare utente 

Per diventare un utente a tutti gli effetti era necessario essere verificati: per farlo bisognava accettare e firmare il regolamento d’uso, che comprendeva i principi ispiratori, e mostrare la propria carta d’identità. Il regolamneto d'uso è visibile qui: https://web.archive.org/web/19991118034934/http://www.pangea.va.it/pangea/pi_ru.htm


Queste operazioni si potevano fare per posta stampando una copia del regolamento ed inviandocelo, oppure passando a trovarci al sabato pomeriggio a Varese. In cambio, si otteneva l’accesso completo e soprattutto una casella e-mail `nome.cognome@pangea.va.it` gratuita ed immediatamente funzionante. 

Al tempo, per avere una casella bisognava avere un abbonamento Internet e spesso pagare un extra al tuo abbonamento ad internet - su Pangea era completamente gratis. Questo è stato un traino importante per i nostri utenti.

### I corsi 

La stragrande maggioranza degli utenti di Pangea non venivano dal mondo delle BBS e spesso avevano una esperienza informatica minima. Il nostro obiettivo era proprio quello di coinvolgere persone che non sarebbero stati interessate alla telematica del tempo.  

Per farlo dovevamo però vestire un po’ tutti i cappelli: dallo spiegare cosa c’era in Pangea, a moderare gli utenti più entusiasti, fino ad aiutare a diagnosticare qualche problema con il modem o con il driver della scheda video.  L’idea era che la comunità si prendesse cura di se stessa, e questo in generale funzionava abbastanza bene. Di solito le persone arrivavano a Pangea tramite il passa parola, perché conoscevano qualcuno che già la utilizzava e magari la vedevano presso di lui.

Cristina - con l’aiuto di Michele - organizzava i corsi del sabato; quando c’era qualche utente (o potenziale utente) interessato, che voleva capire qualcosa di più, teneva un corso di un’ora o due per spiegare le funzionalità di base e come accedere. Spesso il corso si tramutava in una chiacchierata che finiva con una birretta in tardo pomeriggio mano a mano che arrivavano persone in sede.

### Che cosa si trovava in Pangea

- La posta, ovvero i messaggi diretti con gli altri utenti e la e-mail in ingresso ed uscita.
- Le chat in tempo reale, soprattutto la sera, quando c’era qualcuno in sede
- I sondaggi della settimana ed i loro risultati
- Alcune pagine informative gestite da alcune associazioni.a ciascuna pagina era poi collegato un forum di discussione. Non siamo mai riusciti ad avere utenti davvero importanti, tipo i comuni o gli enti locali  - avevamo l’informagiovani, Legambiente varese, il Gruppo Astronomico Tradatese, Agorà, l'ASVP e poco altro
- Alcune pagine ipermediali di informazione - la Via Verde Varesina, il Sacro Monte di Varese, ed una sezione sul primo soccorso - tutte realizzate da Michele
- Le schede degli utenti, in cui ciascuno poteva pubblicare alcune piccole informazioni su se stesso a mo' di presentazione (se lo voleva)
- Alcune aree per i file da cui scaricare ad esempio antivirus o altri strumenti informatici di utilità ed ad accesso libero. Abbiamo sempre evitato di avere materiale potenzialmente problematico in termini di contenuto o di copyright, nell’ottica di avere una piazza virtuale aperta a tutti. Oggi si potrebbero scaricare direttamente da Internet, ma il nostro utente medio non aveva accesso a Internet.
- I mercatini vendo/scambio
- Vari forum di discussione ad argomento libero - ad esempio di politica, di relazioni affettive, di supporto tecnico su argomenti interessanti, scacchi e go, ecc. una lista si trova 

### Le mailing-list

Un servizio parallelo offerto da Pangea  era quello di offrire la gestione di mailing list, ovvero gruppi di discussione via e-mail, per alcune associazioni o utenti interessati.

In particolar modo, ricordo una mailing-list di supporto reciproco curata da un gruppo di malati di AIDS che ci aveva contattato per creare questo servizio in maniera "discreta".


### Il sito web

Sempre grazie ai buoni uffizi di San Luca, avevamo accesso ad un sito web statico cui pubblicare materiale informativo sulla rete civica e come fare a collegarsi. Da qui inoltre si poteva scaricare il famoso client senza la necessità di andare a prendere il dischetto. Parecchi utenti hanno scaricato il client all’università, l’hanno copiato su un dischetto e poi tornati a casa si sono collegati.

Lo stesso spazio veniva inoltre utilizzato da alcune associazioni presenti su Pangea per pubblicare informazioni per i loro iscritti. Buona parte di questo materiale è ancora disponibile su archive.org.


dal 16.1.99  https://web.archive.org/web/19991023111805/http://www.pangea.va.it/pangea/news_00002.htm


Versioni:

- Settembre 96: https://web.archive.org/web/20240913185118/http://www.pangea.va.it/indice.htm
- Aprile 98: https://web.archive.org/web/19981212031722/http://www.pangea.va.it/
- Gennaio 99: https://web.archive.org/web/20000304045153/http://www.pangea.va.it/pangea/index.htm





## Dietro le quinte

- 2 lineee + ISDN

### WolrldGroup

### Le classi di utenti


### Email

### Mailing list

### Il sito web

### Interconnessioni: MHSFIDO e RecSanDo


## La fine

Le ultime telefonate a Pangea sono state fatte il 3 Agosto 1999, a quasi tre anni esatti dalla nascita.


### Il mondo cambia

### Accesso a Internet

### Worldgroup



## Ringraziamenti

